# Végső Küldetés: Fejlesztési történet

VIGYÁZAT, SPOILER-VESZÉLY!!

## Zigo páncéljának története

Biztos feltűnt mindenkinek, hogy Zigo páncélja ugyanolyan mint egy csapat elit katonáé. Nos, ezt grafikázás után vettem
észre, de nem volt kedvem sem Zigo eddigi összes grafikáját, sem a másik karaktereket átgrafikázni.
Így alakult ki a páncélkölcsönzéses megoldás… ☺

## Nevek

A kedvenceim közé tartoznak azok a pillanatok, amikor egy új karakter, vagy NPC-bemutatkozása jön. Nos, egész addig nem
találtam ki a nevét, szóval ilyenkor odaszólok a mellettem ücsörgő, grafikázó MarauderS-nek, hogy kellene (pl.) egy katona neve.
Ő rólam visszanéz, grafikáz tovább, majd két perc múlva átnyújt egy nevet egy papíron,
pl.: Anvar Leon. → Wow, ez gyors volt, neki köszönhetően engedhetem meg magamnak azt az igényes luxust, hogy az NPC-knek
is külön nevük legyen. ☺

## Pislogás

Úúútálom. Megpróbáltam MarauderS-t rávenni, hogy a pislogás nem olyan szükséges, de végül is kiegyeztünk annyiban, hogy
csak a főbb karakterek fognak pislogni. Figyelni kell, hogy az adott karakter ne pisloghasson, ha épp valami Xtrém
grafikai módosításon megy át, mert akkor pislant egyet és (pl BS-ben) harci mozdulatok helyett megjelenik a sima hős.
(Két pislogás közti idővel is szenvedtem, mert az igazi 5-6 másodperces pislogás zavaró tud lenni, amikor 20 karakter
egyszerre pislant… Így lett 4-10 mp…) → u. i. Pislogás VÉGLEG törölve. Győzött az általa érzett gyűlöletem!
(Na jó, nem is az, rendszeri megfontolásokból…)

## A retro-fórum

Ez az elnevezés az RMReactor-ra vonatkozik, mivel itt találkoztam rég elveszettnek hitt ismerősökkel. Fontos megjegyeznem
a fejlesztés közben változó lelkiállapotomat, mivel ez nagyban befolyásolta a fejlesztés menetét. Így például a fórumi
fogadtatás, hogy újra közönség előtt beszélhetek a SAJÁT játékomról, mindennél erősebb, motiváló élménynek bizonyult.
Az este megkoronázásának pedig az számított, amikor a volt Noanme (Mivel a volt ismerősök rendre álnéven bújtek el előlem :D)
megadta az MSN-címét, majd (ahogy ő mondta) a két retro-arc hajnali kettőig fejtegette a magyar maker minden szegletének
hibáit, történelmét, sőt, egymás apró-cseprő lelki bánataiból is kaptunk ízelítőt. (Ez így lehet tulzásnak hangzik, de
nagy hatással volt rám.) → u. i. Kész a Retro-Arc topic. :D

## Csiszolás

Ennek a sztorynak az a lényege, hogy miközben a játékot csináltuk, próbáltunk megmaradni a való életben is, így pl.:
segítettünk a szülőknek ebben-abban, sőt, igazából a nyári munkánk az otthoni házimunkák elvégzése volt.
(A szenzézés/fűkasza az egész portára terjedő fűnyírást takarta. Ez az én feladatom volt, ezzel a remek masinával, és
mivel fülvédővel és arcvédővel voltam beburkolva, könnyen vissza tudtam húzódni a saját kis maker-világomba, hogy a
sztorin, vagy ilyesmiken ábrándozzak. Ilyenkor születtek meg a legjobb ötleteim.)
Így amikor az emeleti hátsó ajtót kellett csiszolnom, MarauderS-nek meg festenie, természetesen a makerről folyt a szó.
Vittem egy nagy A/4-nél valamivel nagyobb alapú (Apám által készített) füzetet, és 20 percen belül megszületett az XP/TP/SP
fejlődésrendszer. → U. i rendszeri nehézségek miatt XP törölve -\_-

## Rúgjuk be a rendszert!

Mivel maga a project régóta készült (Fél évig folyamatosan, minden hétvégén dolgoztam rajta), így amikor újrakezdtem a
rendszerek értelmezését nagyon meglepődtem. Olyan dolgokat műveltem a rendszerrel, ami eszembe se jutott volna, így pl.:
a BS felfedezése külön izgalmakkal járt. (Csak azt sajnálom, hogy ezt más nem nagyon érezheti át úgy, mint ahogyan én. :s…)
MarauderS-sel szétröhögjük az agyunkat.
Megkérdezte: Dorernek minkét oldalra megcsináljam a grafikát?
Erre én: őőőő, nem tudom, asszem nem is kell. Mondjuk beszél majd Escavallal, úgyhogy mégis.
M: Na jó, akkor merre nézzen?
Én: Tudod mit, nem jut eszembe, csináld meg mindkét irányba!
M: (Bosszúsan visszanéz a monitorra) Én is szeretlek…

## DREAMLAND

MarauderS-sel így becéztük végig a játék fejlesztése során azt a részt, amikor Dorer a saját lelkében utazik, hogy
megtalálja önmagát. A vicc az a dologban, hogy se nem DREAM, se nem LAND, de hát ez nem zavart minket. :D

## DREAMLAND#2

Most, hogy végeztem a Dreamland-del, elmondhatom, hogy az utolsó térképen, amikor újra találkozunk whitedorersoul-lal
(Ami a névtelen kísérőnk fejlesztői elnevezés, későbbiekben csak „WS”… :P) elmondhatom, hogy bár nem mértem le, de ami a
kedves játékosnak kábé kerül (fixen, mivel még enter-eznie se kell) kemény 2perc, 22 másodpercbe az nekem egynapi
vértizzadós meló volt. :D Szép az élet.
/2008.08.22. – Innentől kezdve dátumot is írok, MarauderS javaslatára. :P/

## Szabadnap

Éppen apának segítettünk, amikor MarauderS váratlanul megkérdezte, hogy mit is kap a szülinapjára. Tudni kell, hogy ez
aug. 15.-én volt, és akkor csak annyit tudtam rejtélyesen kinyögni: „Majd megbeszéljük.” Persze ajándék azóta sincs.
Így amikor kérdezte, hogy akkor most mit kap ezt válaszoltam: „Szabadnapot!” :D Látni kellett volna az arcát! :D
/2008.08.23./
